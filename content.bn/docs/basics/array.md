+++
title = "তালিকা"
+++

# তালিকা (Array)

ভিন্ন ভিন্ন প্রোগ্রামিং ভাষাতে তালিকা বা array ভিন্ন ভিন্ন পরিচিত যেমন পাইথন প্রোগ্রামিং ভাষাতে একে List বলে। তবে কম্পিউটার বিজ্ঞানের ভাষায় একে array বলে।

পঙক্তি তে একটি তালিকা ভিন্ন ভিন্ন প্রকারের রাশি এমনকি আরেকটি তালিকা এবং কাজ (Function) পর্যন্ত রাখতে পারে, কম্পিউটার বিজ্ঞানের ভাষায় যাকে বলে Non-homogeneous array।

তালিকা দেখতে কিছুটা এইরকম হয় `[১০০, "পলাশ", ৩.১৪]`। তালিকাতে রাশিগুলি দ্বিতীয় বন্ধনীর ভেতর কমা দ্বারা পৃথকিকৃত অবস্থায় থাকে।

তালিকা থেকে কোনো রাশিকে আনতে গেলে আমাদের সেই রাশির সেই তালিকাতে অবস্থানের সূচক বা Index জানতে হবে। তালিকাতে সূচক শুরু হয় শূণ্য থেকে, অর্থাৎ প্রথম রাশির সূচক সর্বদা `0` তারপর থেকে সূচকগুলো যথাক্রমে ১,২,৩,৪,৫.....N-১; N হল তালিকার আয়তন (তালিকাতে কতগুলি রাশি বর্তমান আছে)।

যদি `[১০০, "পলাশ", ৩.১৪]` একটি তালিকা। তাহলে `১০০` এর সূচক হল `০`; `"পলাশ"` এর সূচক হল `১`, `৩.১৪` এর সূচক `২`। এবার যদি ওই তালিকাকে `ত` নামক এক চল রাশিতে রাখি তাহলে ওই তালিকার প্রথম রাশি অর্থাৎ ১০০ কে ব্যবহার করতে গেলে আমাদের কিছুটা এইরূপ কাজ করতে হবে:

```bash
ত[০]
```

আমরা ত[০] বা ত[২] কে অন্য সাধারন *সংখ্যা* সম্বলিত চলরাশির মতোই ব্যবহার করতে পারব। যেমন:

```bash
ধরি যোগফল = ত[০] + ত[২]
```

এবার `যোগফল` এ মান হবে `১০৩.১৪`।

তালিকা গুলোকে আরো ভালোভাবে ব্যবহার করার জন্য সাধারন লাইব্রেরীতে অনেক সাহায্যকারী ফাংশন বা কাজ বর্তমান আছে।
