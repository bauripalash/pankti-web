+++
title = "স্ট্রিং"
+++

# সাধারণ লাইব্রেরি - স্ট্রিং

পঙক্তির সাধারণ লাইব্রেরির মধ্যে বর্তমান **স্ট্রিং** লাইব্রেরিতে বেশ কয়েকটি ফাংশন আছে যাদের দ্বারা স্ট্রিং নিয়ে বিভিন্ন কাজ করা যায়।

```pankti
আনয়ন স্ট্রিং "স্ট্রিং"
```


## • স্ট্রিং.ভাগ(ক  , খ)
এই ফাংশন একটি স্ট্রিং (`ক`) কে একাধিক খণ্ডে বিভক্ত করে তালিকা হিসাবে ফেরত দেয়। এখানে `খ` হল খণ্ডক। একটি স্ট্রিং যদি হয় `"আপেল।কমলালেবু।পেয়ারা"` এবং আমরা চাই প্রতিটা পূর্ণচ্ছেদে স্ট্রিংটিকে ভাঙতে তাহলে আমাদের ফাংশন লিখতে হবে এইরকম ভাবে -

```pankti
ধরি ফলগুলি = স্ট্রিং.ভাগ("আপেল।কমলালেবু।পেয়ারা" , "।")
```

এখন এটি রান করলে। ফলগুলি একটি তালিকাতে পরিবর্তিত হবে, এবং এর মান হবে `["আপেল" , "কমলালেবু" , "পেয়ারা"]`


## • স্ট্রিং.স্ট্রিং(ক)

এই ফাংশন পঙক্তির যেকোনো প্রকারের রাশিকে স্ট্রিং -এ রূপান্তরিত করে। যেমন

```pankti
ধরি ক = 100
ধরি খ = স্ট্রিং.স্ট্রিং(ক)
```

এখানে ক হল একটি সংখ্যা, অর্থাৎ আমরা ক -কে গাণিতিক কাজে ব্যবহার করতে পারবো। যেমন

```pankti
ধরি গ = ক + 99
```

এখানে গ এর মান হবে 199। কিন্তু খ একটি স্ট্রিং, তাই খ -এর সাথে গাণিতিক কাজ করতে গেলে গোলযোগ/এরর দেখাবে। যেহেতু খ একটি স্ট্রিং তাই এই লাইনটি বৈধ `দেখাও(খ[0])` এবং এটি উত্তর দেখাবে `1`।

